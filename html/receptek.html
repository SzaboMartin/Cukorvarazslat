<div class="header mt-5 p-5 bg-dark-transparent">
	<div class="container">
		<div class="row mt-5">
			<h1 class="text-center ">Receptek tortadíszítéshez</h1>
		</div>
	</div>
</div>

    <div class="container text-center szovegtav mt-5 p-5 bg-dark-transparent" style="color:wheat;">

		
                    <div class="row mt-5">
                                <h3 class="mt-5"> 
                                    Alan Dunn házi virágmasszája</h3>
                                <p class="mt-5">
                                    2 kávéskanál zselatint beáztatunk 5 kávéskanál vízbe.   
                                    Hagyjuk megdagadni. <br>                               
                                    500g finom porcukrot (family sweet a legjobb) átszitálunk 3 kávéskanál tragant porral vagy cmc-porral. <br>                         
                                    A zselatinos tálat gőz fölé helyezzük. 2 kávéskanál folyékony glukózt és 2-3 kávéskanál fehér zsiradékot (kókuszzsír) teszünk bele és együtt addig melegítjük, amíg szépen fel nem olvad.  <br>                           
                                    Így melegen a porcukor közepébe öntjük, majd mixerrel (vagy akinek van robotgépbe is teheti) lassú fokozaton kezdjük verni, miközben egy tojás fehérjét is hozzáadunk.
                                    Sajnos kézi habverővel nem lehet sokáig verni, mert leégne a mixer. Amikor már kezd szépen összeállni és nyúlóssá válni, akkor kézzel lehet a maradék porcukrot hozzágyúrni,
                                    addig, amíg rugalmas selymes masszát nem kapunk.
                                    Légmentesen lezárva 2 óra múlva használható. Nagyon jól színezhető.  <br>                      
                                    Hűtőben akár 3 hónapig is eláll.  <br>
                                    
                                </p>
                    </div>
                        
                    <div class="row mt-5">
                                
                                 <h3 class="mt-5"> 
                                     SK TRAGANT</h3>
                                <p class="mt-5">
                                     1 kg porcukorra megadva. <br>
                                     15 gr porzselatint beáztatunk kb 6 evőkanál vízbe. Ha megdagadt, hozzáadunk 5 g borkősavat és 30ml vizet,
                                     majd gőz fölött felmelegítjük és még melegen hozzákeverjük az átszitált porcukorhoz. <br>
                                     Jól összegyúrjuk, majd légmentesen zacskóba csomagoljuk és állni hagyjuk pár órát. Gyorsan szárad,
                                     ezért egyszerre csak kis adagot vegyünk ki a zacsiból, jól gyúrjuk át, majd keményítőn dolgozzunk vele. 
                                     Papírvékonyra nyújtható és porcelánkeménységűre szárad.
                                </p>
                    </div>
                    <div class="row mt-5">
                        
                                 <h3 class="mt-5"> 
                                     Mintázómáz:</h3>
                                <p class="mt-5">
                                     500g porcukor <br>
                                     2 evőkanál tragantgumi (Sőregi-nél kapható) <br>
                                     2 teáskanál folyékony glükóz (megfelel helyette a glicerin is) <br>
                                     60ml hideg víz. <br>
                                     Szitáljuk a porcukrot egy tálba a traganttal együtt. Közepébe mélyedést készítsünk, öntsük bele a vizet és a glükózt vagy a glicerint,
                                     keverjük össze és gyúrjuk tésztává. Csomagoljuk be légmentesen egy zacsiba és pár órára <br>
                                     tegyük félre. Ha nagyon muszáj, azonnal fel tudjuk használni. <br>
                                     Megemlíteném, hogy a tragantnak van egy kis mellékíze, de nagyon szép díszeket lehet belőle kreálni. 
                                     Ebből a masszából készült például a Papucsom és a Kamilla tortámon a babaágy.
                                     Felhasználom merevítésekhez is.
                                </p>
                    </div>
                    <div class="row mt-5">
                        
                                <h3 class="mt-5">      
                                    Zselatinmáz: </h3>
                                <p class="mt-5">
                                    500g porcukor <br>
                                    60ml víz <br>
                                    1 zacskó étkezési zselatin por <br>
                                    1 teáskanál folyékony glükóz (vagy glicerin) <br>
                                    Öntsük a vizet egy hőálló tálba és szórjuk bele a zselatint. Hagyjuk állni pár percig. A porcukrot szitáljuk egy másik tálba.
                                    Amikor megdagadt a zselatin, helyezzük gőz fölé és olvasszuk fel. 
                                    Utána tegyük bele a glicerint vagy a glükózt és ezt keverjük a porcukorhoz. Gyúrjuk össze és ugyanúgy légmentesen zárjuk zacsiba. <br>
                                    Mindkét mázat színezhetjük, de száradás után fakulnak a színek, vagyis világosabb lesz, ezért gél állagú festékeket ajánlok. <br>
                                    Ennek a masszának nincs mellékíze, sőt, még ízesíthetjük is pár csepp aromával.
                                </p>
                    </div>
                    <div class="row mt-5">
                        
                                <h3 class="mt-5">  
                                    Plasztik csoki:</h3>
                                <p class="mt-5">
                                    500g csokoládé <br>
                                    180g folyékony glükóz <br>
                                    Olvasszuk fel a csokit, majd adjuk hozzá a 38c fokra felhevített glükózt és addig keverjük, amíg össze nem áll. 
                                    5-8 percig kézbevéve nyújtsuk-húzzuk,
                                    hogy a felesleges víz eltávozzon belőle. Ezek után egy órára tegyük hűtőbe, zacsiban. Formázáskor gyúrjuk át. <br>
                                    Plasztik csoki mézzel (sokkal egyszerűbb) <br>
                                    120 g csoki (jó minőségű) <br>
                                    60g méz. <br>
                                    A csokit egy külön tálban felolvasztjuk, mikróban alacsony fokozaton, nem szabad forralni. <br>
                                    A mézet egy külön tálban ugyanúgy. <br>
                                    A csokihoz hozzákeverjük a mézet és addig keverjük, amíg a két elegy összeáll és egynemű massza lesz belőle. <br>
                                    Műanyag tálban keverjük, mert fémbe beleragad. <br>
                                    Amikor már hűlni kezd és kezünkkel meg tudjuk fogni, akkor addig gyúrjuk, amíg a felesleges víz kimegy belőle.
                                    Ezután nejlonzacsiba rakjuk és 24 órára hűtőbe, majd hagyjuk kiolvadni szobahőmérsékletűre és már formázhatjuk is.
                                </p>
                    </div>
                    <div class="row mt-5">
                
                                <h3 class="mt-5"> 
                                    Vajkrém díszítéshez:</h3>
                                <p class="mt-5">  
                                    500g porcukor <br>
                                    250g sózatlan vaj <br>
                                    1 teáskanál vaníliakivonat <br>
                                    1 evőkanál forró víz. <br>
                                    A szobahőmérsékletű vajat keverjük habosra, majd adagoljuk hozzá az átszitált porcukrot, a vaníliát és a vizet.ű
                                    Mixerrel a legnagyobb fordulatszámon kb 5 perc alatt hófehérré változik, majd színezhető is.
                                </p>
                    </div>
                    <div class="row mt-5">
                
                                <h3 class="mt-5">  
                                    Massza tejporból:</h3>
                                <p class="mt-5">
                                    180g tejpor <br>
                                    70g cukor <br>
                                    60ml víz <br>
                                    pár csepp olaj <br>
                                    A vizből és cukorból szirupot főzünk. Hozzákeverjük a tejport és pár csepp olaj hozzáadásával összegyúrjuk. <br>
                                    Színezhető is és nagyon finom.
                                </p>
                    </div>
                        
                    <div class="row mt-5">
                        
                                <h3 class="mt-5"> 
                                     Massza tejporból (sokkal egyszerűbb) </h3>
                                <p class="mt-5">
                                    Pontos arányt nem tudok adni, mert tejportól függ minden. <br>  
                                    Egy kanál mézhez kezdjünk adagolni tejport. Nem kell megijedni, először nagyon ragad,
                                    de ahogy tesszük hozzá a tejport össze fog állni. A lényeg, hogyha borítani akarunk vele, akkor nem kell sok tejpor bele.
                                    Amikor még puha, akkor nyújtsuk, tejporon, nem porcukron. Ha figurákhoz vagy virágokhoz akarjuk használni, akkor addig kell hozzá gyúrni a tejport,
                                    amíg érezzük, hogy kezd keményedni és nem ragad a kezünkhöz. <br>
                                    Használható hozzá kókusztejpor is (bioboltból) Nagyon finom. <br>
                                    Cukormáz: <br>
                                    1 és fél pohár porcukor <br>
                                    4 evőkanál víz <br>
                                    aroma,szinezék <br>
                                    A porcukrot átszitáljuk, meleg vízben elkeverjük, majd 40 fokra felmelegítjük. Muffinokhoz kiváló máz.
                                 </p>
                    </div>
                    <div class="row mt-5">

                                <h3 class="mt-5">  
                                    Fehér csokimáz:</h3>
                                <p class="mt-5">
                                    100g fehér csoki <br>
                                    100g porcukor <br>
                                    3 evőkanál víz <br>
                                    1 evőkanál vaj <br>
                                    A csokit a vízzel gőz fölött felolvasszuk, majd beletesszük a vajat, a cukrot és egységes masszává keverjük.
                                </p>
                    </div>
                        
                    <div class="row mt-5">
                        
                                <h3 class="mt-5">  
                                    Marcipánmassza otthon:</h3>
                                <p class="mt-5">
                                    400g kristálycukor <br>
                                    300g mandula <br>
                                    2 evőkanál narancs vagy mandulaaroma <br>
                                    700g porcukor <br> 
                                    1--Tegyünk félre egy evőkanál cukrot, a többiből pár csepp víz hozzáadásával főzzünk sűrű szirupot. <br>       
                                    2--A mandulát a fennmaradt cukorral daráljuk nagyon finomra. <br>
                                    3--A szirupot, ha már kihűlt és kezd fehéredni és sűrűsödni tegyük a mandulához és kezdjük gyúrni, majd adjuk hozzá azaromát is. <br>
                                    4--Sima, egyenletesen átgyúrt masszát kell kapnunk. <br>   
                                    5--Ahhoz, hogy a massza még simább és képlékenyebb legyen, fokozatosan gyúrjunk még hozzá 700g porcukrot. <br>    
                                    6--Addig gyúrjuk, amíg szép sima és selymes masszát kapunk. <br>
                                    7--Ezek után már színezhetjük és boríthatunk vele. 
                                </p>
                                    
                    </div>
                    <div class="row mt-5">
                        
                                <h3 class="mt-5"> Pillecukros massza.</h3>
                                <p class="mt-5">
                                    500g pilecukor(fehér) <br>             
                                    2x annyi porcukor <br>
                                    A pillecukrot kivajazott tálba rakjuk és pici vizet permetezünk rá a kezünkkel. Betesszük a mikróba kb 30 másodpercre. 
                                    Kissé folyós legyen az állaga. 3/4 rész porcukorral elkeverjük, majd ha már elbírja a kezünk (óvatosan mert forró) , 
                                    kezdhetjük gyúrni vajazott kézzel, porcukorral, amíg szép selymes masszát nem kapunk. Fél órára hűtőbe rakjuk,
                                    de mielőtt dolgozni kezdünk vele szobahőmérsékletűre kell kiengedni. Gyönyörű hófehér tortabevonó. </p>
                    </div>
                        
                    <div class="row mt-5">
                        
                                <h3 class="mt-5">  PASTA DE GOMA.-----MEXIKÓI GUMPAST</h3>
                                <p class="mt-5">
                                    500g porcukor vagy cukorliszt <br> 
                                    1 kiskanál cmc <br>
                                    1 evőkanál glükóz <br>
                                    3 evőkanál forró víz. <br>
                                    A 3 evőkanál forró vízben feloldjuk a glükózt. <br>        
                                    A porcukorban elkeverjük a cmc port, <br>
                                    300g porcukros keverékbe beleöntjük a feloldott glükózt, majd összedolgozzuk. Hagyjuk pihenni letakarva 30 percet,
                                    majd utána beledolgozzuk a maradék cukrot is. Addig gyúrjuk, amíg jó rugalmas masszánk nem lesz. Egy napot pihentetjük, nem feltétlenül hűtőben. 
                                </p>
                    </div>
                        
                    <div class="row mt-5">
                        
                                <h3 class="mt-5">  Viasz.(Orosz receptkönyvben találtam rá. Borítani is és virágokhoz is jó. Nagyon finom.)</h3>
                                <p class="mt-5">  
                                    500 g-hoz. <br>      
                                    2 pohár porcukor <br>                                    
                                    2 pohár tejpor <br>                                   
                                    1 pohár sűrített tej <br>                                 
                                    Késhegynyi vaníliás cukor <br>                              
                                    (jól színezhető ) <br>                           
                                    A hozzávalókat simán összegyúrjuk és használatra kész. 
                                </p>
                    
                    </div>
    </div>



<!--Slider-->
<div class="slider">
	<ul>
	  <li ng-repeat="x in [].constructor(74) track by $index">
		<img ng-src="./img/csuszka_kepek/disz{{$index+1}}.jpeg" alt="">
	  </li>
	</ul>
</div>